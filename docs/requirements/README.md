# Аналіз вимог та створення документації
## Мета
Створити сайт для студентського кампусу з оновленим дизайном та функціоналом. 
Основна мета системи полягає в забезпеченні зручної взаємодії студентів і викладачів через веб-інтерфейс для перегляду, виставлення оцінок і атестацій з можливістю фільтрування за певними критеріями.

Посилання на чинну версію сайту: https://campus.kpi.ua/

## Опис проблеми
Нинішній сайт кампусу є застарілим і не відповідає сучасним вимогам користувачів, має перевантажений інтерфейс та застарілий функціонал.

## Опис системи
Система являє собою платформу для комунікації між студентами та викладачами. 
Вона дає можливість студентам переглядати свої оцінки та атестації, а викладачам — керувати оцінками студентів та планувати дати сесій. 
Адміністратори мають змогу управляти курсами, додавати предмети і призначати викладачів.

## Основні функції системи
### Авторизація користувачів
- Реєстрація користувачів через електронну пошту або акаунт з інтегрованих систем (GitHub, Telegram)
- Система ролей (студент, викладач, адміністратор), що визначає права доступу.

### Виставлення оцінок і атестацій
- Викладачі можуть виставляти оцінки та атестації студентам через особистий кабінет.
- Студенти можуть переглядати свої оцінки, з можливістю сортування та пошуку за різними критеріями.

### Призначення дати здачі сесій
- Викладачі можуть призначати дати здачі екзаменів і контрольних робіт.
- Студенти можуть переглядати календар екзаменів.

### Отримання методичного забезпечення
- Студенти можуть отримати методички по вибраному предмету.

## Аналіз вимог
### Вимоги до функціональності
- Авторизація — користувачі повинні мати можливість заходити в систему.
- Перегляд оцінок — студенти повинні мати можливість переглядати свої оцінки та атестації.
- Фільтрація і пошук — система повинна дозволяти фільтрувати оцінки за предметами, викладачами, семестрами тощо.
- Виставлення оцінок — викладачі повинні мати можливість виставляти оцінки студентам через систему.
- Призначення сесій — викладачі повинні мати змогу встановлювати дати екзаменів, які студенти можуть переглядати та реєструватись на них.
- Завантаження методичного забезпечення - студенти можуть завантажити методичне забезпечення з предметів.

### Нефункціональні вимоги
- Безпека — система повинна забезпечувати безпечну авторизацію та передачу даних між користувачами та сервером.
- Швидкість — сайт повинен швидко відповідати на запити, щоб уникнути затримок при роботі з великими списками оцінок.
- Масштабованість — система повинна підтримувати одночасний доступ великої кількості користувачів.
- Надійність — сайт повинен працювати безперервно, з мінімальними перервами на технічне обслуговування.

## Користувачі системи
- Студенти - Основні користувачі системи, які мають доступ до перегляду своїх оцінок та календаря сесій.
- Викладачі - Користувачі, які мають змогу виставляти оцінки та призначати дати здачі іспитів.
- Адміністратори - Користувачі, які відповідальні за підтримку системи, управління курсами та викладачами.

## Стек технологій
Мова програмування: TypeScript.
Фреймворк: Next.js для фронтенду і сервіс-сайд рендерингу.
База даних: PostgreSQL для збереження інформації про користувачів, оцінки та курси.
Хостинг: Vercel або інший хмарний сервіс для хостингу фронтенду і бекенду.

## Ролі членів команди
Frontend-розробник: відповідає за розробку користувацького інтерфейсу та інтеграцію з бекендом.
Backend-розробник: забезпечує роботу серверної частини і API для взаємодії з базою даних.
Дизайнер: розробляє інтуїтивний та сучасний дизайн системи.
Тестувальник: перевіряє систему на відповідність вимогам та виявляє помилки.

## Пріоритетність вимог
Високий пріоритет: авторизація, виставлення та перегляд оцінок, призначення дат сесій.
Середній пріоритет: фільтрація даних, методичні матеріали.
Низький пріоритет: додаткові налаштування користувачів та інтерфейсу.

## Висновки
Проект спрямований на створення сучасного сайту для студентського кампусу з покращеною функціональністю для студентів та викладачів. 
Наступні кроки включають початкову розробку архітектури, дизайн інтерфейсу та початок імплементації основних функцій.
